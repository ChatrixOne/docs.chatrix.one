# Често Задавани Въпроси

<figure markdown>
  ![Често задавани въпроси](resources/img/faq.jpeg){ width="800" }
  <figcaption>Често задавани въпроси при използване на <b>Chatrix.One</b></figcaption>
</figure>

При наличие на технически проблеми, както и при нужда от помощ във връзка с използването на **Chatrix.One**, можете да изпратите запитване под формата на имейл или **XMPP** съобщение до администратор. Моля, преди това да проверите дали вече не е отговорено на Вашия въпрос в редовете по-долу. Благодаря!

!!! tip "Съвет"

    Този уеб сайт разполага с ефективна съвременна търсачка :fa-magnifying-glass:. Моля, използвайте я. Можете да търсите по ключова дума или фраза. Резултатите се визуализират мигновено, ако има съвпадение.

## Какво представлява услугата?

**Chatrix.One** е сървър предлагащ комуникация, базирана на **XMPP** протокол. Можете да изпращате съобщения, емотикони, снимки, гласови и видео съобщения, местоположение и файлове. На разположение са още гласова и видео връзка.

* * *

## Какво представлява **XMPP**?

!!! info "Информация"

    **XMPP** - **Ex**tensible **M**essaging and **P**resence **P**rotocol

Най-лесният начин да обясня принципа и предимствата на **XMPP** протокола, е да го сравня с електронната поща. Ако искате да си създадете имейл акаунт, достатъчно е да изберете доставчик (сървър) и да регистрирате профил (акаунт). Например в *abv.bg*, *gmail.com*, *mail.bg* или друг. Името на избрания от Вас акаунт заедно с адреса на доставчика образуват Вашия имейл адрес. Например *moeto_ime@dostavchik.com*. От този момент вече можете да обменяте имейли с потребители регистрирани на различни сървъри без проблем. Потребител на *abv.bg*, може да напише имейл до потребител на *gmail.com* или който и да било друг доставчик. Това е възможно, тъй като доставчиците обменят съобщения помежду си, без потребителят да е ангажиран по някакъв начин с това. Предимствата са очевидни. Потребителите могат свободно да избират своя доставчик и все пак всеки може да общува с всеки. За изпращането на съобщения не се изисква нищо друго освен акаунт за електронна поща, при който и да е доставчик, и адрес на получателя. На подобен принцип работи и **XMPP**. Избирате сървър и получавате свобода да комуникирате с потребители от други сървъри. Списък с безплатни **XMPP** сървъри можете да намерите на [този адрес](https://list.jabber.at/). Повече информация за **XMPP** протокола можете да прочетете в [Wikipedia](https://bg.wikipedia.org/wiki/Extensible_Messaging_and_Presence_Protocol).

* * *

## Кой клиент препоръчвате?

Използвам **Gajim** под **Windows** и **Linux**. За **Android** използвам **Conversations** - платена версия. И двата клиента са със 100% **OMEMO** съвместимост и са с отворен код. За **iOS** не мога да дам мнение, тъй като никога не съм разполагал с устройство работещо под тази операционна система.

* * *

## Защо да избирам платена версия, като има безплатна?

Аз лично, съм избрал платената версия на **Conversations**, защото по този начин подпомагам разработчика на приложението [Daniel Gultsch](https://gultsch.de/), който допринесе изключително много за развитието на **XMPP** през последните години. Също негова е заслугата за внедряването на **OMEMO**, като стандарт в **XMPP** комуникацията. В крайна сметка изборът е изцяло Ваш.

* * *

## Какво представлява **OMEMO**?

**OMEMO** представлява метод за двойно криптиране на комуникацията от край до край. Ключовете за криптиране автоматично се генерират за всяко едно съобщение, което прави комуникацията още по-сигурна. Иначе казано, дори да бъде компрометирано едно съобщение, останалата комуникация остава незасегната. Допълнителна информация за метода можете да намерите в [Wikipedia](https://en.wikipedia.org/wiki/OMEMO) и на интернет страницата на **Conversations** в раздела [OMEMO](https://conversations.im/omemo/).

* * *

## Кои клиенти поддържат **OMEMO**?

Клиенти със 100% OMEMO съвместимост:

- **Conversations**;
- **Converse.js**;
- **Dino**;
- **Gajim**;
- **Monal**;
- **Chat Secure**;
- **Profanity**.

Изброените по-горе са тествани с изключение на **Monal** и **Chat Secure**. Подробен списък с клиенти и тяхната съвместимост е наличен на сайта [Are We OMEMO Yet?](https://omemo.top/).

* * *

## Как мога да разбера дали използвам **OMEMO**?

Ако съобщенията  в **Conversations** са придружени с индикатор *"чекнат щит"* :material-shield-check: това е сигурен знак, че използвате **OMEMO**. В **Gajim** проверете за наличието на зелено оцветен символ *"щит"* :material-shield: до датата и часа на съобщенията. Той ще бъде изцяло оцветен, когато сте се доверили на устройството. В случай, че не сте добавили устройството към списъка с доверени устройства, символът "щит" ще бъде наполовина оцветен в зелено. За всички останалите приложения ситуацията е аналогична.

!!! warning "Внимание"

    В случай, че съобщенията не са криптирани в **Conversations** ще бъдат изписани на червен фон. В **Gajim** ще виждате отключен катинар с оранжев символ `!` върху него. Намира се отдясно на лентата в която пишете.

* * *

## Мога ли да използвам друг метод на криптиране?

Да. Можете да използвате и **OpenPGP**, но Ви препоръчвам преди това да се запознаете с възможните проблеми със сигурността на този метод. За повече информация вижте страницата на модула - [XEP-0027: Current Jabber OpenPGP Usage](https://xmpp.org/extensions/xep-0027.html) и по-точно частта [Security Considerations](https://xmpp.org/extensions/xep-0027.html#security).

* * *

## Мога ли да използвам **OTR** криптиране?

Методът не се поддържа вече, поради неговата уязвимост към атаки от типа [Man-In-The-Middle](https://en.wikipedia.org/wiki/Man-in-the-middle_attack). За повече информация вижте страницата на модула - [XEP-0364: Current Off-the-Record Messaging Usage](https://xmpp.org/extensions/xep-0364.html) и по-точно частта [Security Considerations](https://xmpp.org/extensions/xep-0364.html#security).

* * *

## След като имате достъп до сървъра, можете ли да декриптирате съобщенията и файлове на потребителите?

Не. Не мога да ги декриптирам, тъй като ключовете се съхраняват на устройствата на потребителите, а не на сървъра.

* * *

## На колко устройства мога да използвам услугата?

На практика нямате никакви ограничения. Само имайте предвид, че добавянето на всяко ново устройство води до отпадане на доверието във вашите кореспонденти. Иначе казано, ще трябва да се доверят отново, било то чрез "сляпо доверяване" или чрез сканиране на [QR](https://bg.wikipedia.org/wiki/QR_код) код от екрана на някое от вашите активни устройства.

* * *

## Какво означава "Сляпо доверяване" или "**Blind Trust**"?

Накратко, това е начин да се доверите на устройство притежавано от човека с когото комуникирате, без да сте 100% сигурни, че от отсрещната страна действително стои той. Най-сигурният начин за извършване на доверяване е, като сканирате **QR** кода от екрана на устройство, собственост на Вашия кореспондент. Достатъчно е да сканирате само едно от  устройствата. Ще забележете, че колкото повече устройства притежавате, толкова по-сложен става **QR** кодът. Това е така, защото в него се съдържат идентификаторите на всички устройства от Вашия профил. Подробна информация можете да намерите в публикацията ["Blind Trust Before Verification"](https://gultsch.de/trust.html)на на **Daniel Gultsch**.

* * *

## Ще знам ли дали отсреща са получили съобщението?

Да, ако потребителят е сред доверените Ви контакти. Под съобщението ще се появи символ :material-check:.

* * *

## Ще мога ли да коригирам грешно изпратени съобщения?

Да, ще можете да поправяте последното изпратено съобщение, като това ще бъде отразено с появата на символ :material-pencil: до датата и часа на съответното съобщение.

* * *

## Ще виждам ли дали от отсрещната страна ми пишат в момента?

Да. Ще виждате съобщение от типа *"Pesho is typing..."* или *"Пещо пише в момента..."*. Съответно има и съобщение, ако бъде преустановено писането.

* * *

## Мога ли да блокирам известяването за това дали пиша или не?

Да. Вижте в настройките на приложението, раздел **Privacy**.

* * *

## Ще знаят ли останалите дали съм на линия?

Да. Проверете дали сте разрешили от настройките на приложението, раздел **Privacy**.

* * *

## Ако кача грешен файл или картинка мога ли да ги изтрия?

Можете, но само от Вашето устройство. От сървъра и устройствата на други потребители това е невъзможно.

* * *

## Как да възстановя забравена парола?

Ако не Ви познавам лично, ще се наложи да си я спомните. В противен случай, регистрирайте нов профил. Паролата е единственият начин да удостоверите, че точно Вие сте собственикът на профила. Следващият път използвайте мениджър за пароли.

!!! tip "Съвет"

    Използвайте софтуер за управление на пароли (**Password Manager**). Бих препоръчал [Bitwarden](https://bitwarden.com/).

* * *

## Как да променя паролата?

Проверете в секцията за настройки на профил в приложението което използвате. Например:

- **Gajim**

`Avatar Picture` → `General` → `Login` → `Change Password`

- **Conversations**

`Основен екран` → `Меню с трите точки` → `Управление на акаунти` → `Избираме акаунт` → `Трите точки` → `Смяна на парола`

За останалите клиенти процедурата е аналогична.

* * *

## Мога ли да изтрия профил?

Да. Стъпките са подобни на тези при смяната на парола. В секцията за настройка на акаунт имате опция за изтриването му. За мобилни приложения докоснете и задръжте върху самия профил. Ще видите опция изтриване.

* * *

## Мога ли да създавам стаи?

Да. Можете да създавате стаи и да каните приятели в общ чат.

* * *

## Мога ли да създавам споделена група от типа **Shared Rooster Group**?

Не. Ако се свържете с мен мога да създам такава. По този начин няма да има нужда да каните всички членове по отделно. Групата ще бъде видима веднага в приложението на всички включени в нея. За връзка най-добре изпратете **XMPP** съобщение до администратор.

* * *

## Защо не получавам известия (нотификации) на мобилното устройство?

### Android

- Възможна причина: Използвате телефон без **Google Play Services** или **Google Cloud Messaging**.

!!! success "Решение"

    Настройте приложението да работи в преден план.

### iOS

- Възможна причина: Вероятно използвате приложението **ChatSecure** и не сте разрешили опцията "**Push**" при настройка на приложението.

!!! success "Решение"

    Вижте настройките на операционната система за известявания във фонов режим. Ако все още няма резултат пробвайте приложението **Monal**.

- Възможна причина: Батерията е изтощена или сте активирали режим за пестене на батерията.

!!! success "Решение"

    Заредете батерията и изключете режима за пестене на батерията.

* * *

## Защо получавам съобщение за грешка при опит за регистрация?

Към момента регистрирането на профил, чрез формата за регистрация или през приложенията е забранено! Повече информация може да намерите в статията за [Регистрация](https://docs.chatrix.one/регистрация/#_2).

* * *

## Защо получавам съобщение за невалиден **SSL/TLS** сертификат?

Вероятно използвате устройство с остаряла операционна система (**Android** 6 или 7). Можете ръчно да приемете сертификата.

!!! warning "Внимание"

    Преди да приемете ръчно сертификат, **задължително** обърнете внимание и се уверете, че е регистриран за следните домейни: `chatirx.one`, `conference.chatrix.one`, `pubsub.chatrix.one`, `proxy.chatrix.one` и `upload.chatrix.one`. В противен случай може да станете жертва на така наречената хакерска атака от типа [Man-In-The-Middle](https://en.wikipedia.org/wiki/Man-in-the-middle_attack).

* * *

## Как да изключа архивирането на съобщенията?

Ако не желаете съобщенията да се съхраняват за определения период, имате възможност да изключите архивирането.

- **Conversations**

`Управление на акаунти` → `Избирате акаунт` → `Трите точки` → `Опции за архивиране` → `Никога`

- **Gajim**

`Avatar Picture` → `Privacy` → `Keep Chat History` → `Until Gajim is Closed`

За останалите клиенти процедурата е аналогична.

* * *

## Какви данни съхранявате на сървъра?

Подробна информация ще намерите в статията за [Поверителност](https://docs.chatrix.one/поверителност/#_4).

* * *

## Какви данни се пренасят за осъществяване на Push Notifications?

Подробно описание може да прочетете на **Github** страницата на приложението [Conversations](https://github.com/iNPUTmice/p2/blob/master/README.md#conversations-push-proxy).

* * *

## Криптирани ли са снимките които качвам?

Да, но само и единствено, ако сте активирали криптиране от край до край, например **OMEMO**.

* * *

## Как би изглеждала снимка, която се съхранява на сървъра в криптиран вид?

Ако бъде свалена от сървъра и се направи опит да бъде разгледана на компютър или друго устройство, ще видите само и единствено чисто черен екран.

* * *

## Ще бъде ли достъпна услугата след "X" години?

Понастоящем не се предвижда тази услуга да бъде закрита. Докато не изпадна във финансови затруднения или се появят други сериозни причини, ще предлагам **XMPP** услугата. Прекратяването, разбира се, ще бъде обявено своевременно.

!!! info "Информация"

    Ако желаете да подсигурите дългосрочното функциониране на **Chatrix.One**, можете да участвате във финансирането. При нужда от повече информация моля, свържете се с администратор.

* * *

## Какви разходи поражда такъв вид услуга?

- Закупуване на домейн, както и ежегодна такса;
- Ежемесечен наем за сървър - облачен или физически;
- Разходи за Интернет - генериран трафик;
- Разходи за електричество;
- Втори сървър - за съхраняване на резервни копия на критичната информация;
- Хардуер;
- Лично време.

* * *

## Защо въобще предлагате такава услуга?

Защото имам желание, възможност и време, но преди всичко това ми доставя огромно удоволствие.

* * *

## Защо е безплатна услугата?

Защото към момента мога да си го позволя.

* * *

## Колко е сигурна услугата?

Настоящите стандарти на **XMPP** позволяват много сигурен обмен на съобщения - просто трябва да ги използвате! Постоянно използвам най-новите методи за криптиране на сървъра и блокирам установяването на връзка по несигурни канали. Във връзка с намаляване полето за изява от страна на хакери съм забранил SSH достъпа, както и уеб базираната администрация на сървъра. Защитната стена ([Firewall](https://bg.wikipedia.org/wiki/Защитна_стена)) е настроена по-възможно най-ограничаващ начин. Комуникацията е подсигурена чрез TLS сертификат от [ZeroSSL](https://zerossl.com/) и [Let's Encrypt](https://letsencrypt.org/). Обмяната на ключове е посредством [Diffie-Hellman](https://bg.wikipedia.org/wiki/Дифи-Хелман).

* * *

## Колко е стабилна услугата?

Наблюденията ми върху **XMPP** базирана услуга от 2018г. до днес показват, че услугата е изключително стабилна. Към момента системата разполага с достатъчно [RAM](https://bg.wikipedia.org/wiki/Памет_с_произволен_достъп) памет, така че може да поеме няколко хиляди активни потребители по едно и също време.

* * *

## В крак ли сте с последните новости в областта на **XMPP**?

Веднага щом това стане технически възможно и разумно, на този сървър ще бъдат внедрени нови разширения на **XMPP** и най-добри практики. За мен е важна пълната съвместимост с водещия проект **Conversations**, който несъмнено помогна на **XMPP** да достигне нов блясък през последните години. Резултатът от теста на **Chatrix.One** можете да видите в онлайн [доклада за съответствие с XMPP](https://compliance.conversations.im/server/chatrix.one/)).

* * *

## Каква база данни използвате?

Използвам [PostgreSQL](https://www.postgresql.org/).

* * *

## В четим вид ли се съхраняват паролите?

Не. Паролите са криптирани посредством [SCRAM-SHA1](https://wiki.xmpp.org/web/SASL_Authentication_and_SCRAM#SCRAM-SHA-1(-PLUS)) механизъм.

* * *

## Защо се казва **Chatrix.One**?

Защото е преди всичко **Chat**. Първоначалният замисъл беше да се използва само сред роднини **R**elatives, хостваше се на **I**ntel NUC  и е базирана на **X**MPP. Окончанието  **One** - защото е единственият метод за такъв тип комуникация, от който се нуждая към момента. И не на последно място, защото домейнът беше свободен.

* * *

## Колко хора се занимават с администрацията?

Към момента съм единствен човек, което си има предимства и недостатъци.

!!! warning "Основен недостатък"

    [Bus Factor](https://bg.wikipedia.org/wiki/Bus_factor) = 1

* * *

## Колко ток харчи?

С цел минимална консумация на електричество, използвам процесор базиран на **ARM** архитектура. При 100% натоварване на всичките четири ядра, консумацията достига 10.4W. През по-голямата част от времето сървърът е натоварен под 10%.

* * *

## Защо Ejabberd, а не Prosody?

Има много причини за решението ми да избера **Ejabberd**. Повечето от тях се основават на недостатъците, които намирам в **Prosody**, а те вероятно няма да бъдат отстранени скоро:

- **Prosody** изразходва повече системна памет. Положението се подобри малко с `mod_external_upload` и новите версии на кода за свързване с **PostgreSQL**, но все още има какво да се желае;
- **Prosody** използва само едно ядро на процесора;
- Не може да бъде надграждан в клъстър;
- В бъдеще, ако има нужда не бих могъл да предоставя услуга от типа **High Availability**;
- Понякога не е в крак с новите **XMPP** стандарти, изисквани от приложението **Conversations** за **Android**;
- За гласова и видео връзка изисква инсталиране на допълнителен [STUN](https://en.wikipedia.org/wiki/STUN)/[TURN](https://en.wikipedia.org/wiki/Traversal_Using_Relays_around_NAT) сървър.

**Ejabberd** има някои предимства пред **Prosody**:

- Разработчиците имат дългогодишен опит с **XMPP** - **Ejabberd** е много зряла платформа;
- Езикът [**Erlang**](https://bg.wikipedia.org/wiki/Erlang), на който е написан **Ejabberd**, е създаден точно за този вид приложения и е известен с високата си производителност;
- **Ejabberd** използва всички налични ядра на процесора;
- Може да се интегрира в клъстър;
- Използва се дългогодишно от големи [корпорации(https://www.rst.software/blog/22-companies-using-xmpp-and-ejabberd-to-build-instant-messaging-services)], което потвърждава стабилността му;
- Поддържа се от компанията [ProcessOne](https://www.process-one.net/), която има ясен механизъм за финансиране;
- **Conversation.im** използва **Ejabberd** и при разработката доставчикът се позовава на него вместо на **Prosody**.

Не ме разбирайте погрешно. Все още виждам в **Prosody** една прекрасна възможност за създаване на **XMPP** сървър. Дори все още поддържам и използвам един такъв. Безспорен факт е, че с него се работи изключително лесно.

* * *

## Налична ли е техническа информация за услугата?

Проверете в раздел [Статус](https://docs.chatrix.one/статус/#_4).

* * *

## Как мога да се свържа с вас?

Контактите са достъпни в долната част на страницата, както и в раздела [За Мен](https://docs.chatrix.one/за-мен/#_2). Ако използвате мобилно устройство моля, проверете в менюто :material-menu:.
