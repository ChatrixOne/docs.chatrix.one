# Правила

<figure markdown>
  ![Правила](resources/img/rules.jpeg){: width="800" }
  <figcaption>Правила при използване на <b>Chatrix.One</b></figcaption>
</figure>

Като цяло съм далеч от мисълта да налагам каквито и да било ограничения. Въпреки това практиката е показала, че за да съществува и функционира една общност, е  задължително наличието и спазването на определени правила. **XMPP** услугата предлагана от **Chatrix.One** не представлява изключение. Именно поради тази причина, Ви препоръчвам да се запознаете с правилата, които **всеки** потребител, модератор или администратор е длъжен да спазва.

## [TL;DR](https://bg.wikipedia.org/wiki/TL;DR)

- Уважавайте останалите потребители и бъдете толерантни;
- Не упражнявайте неправомерен достъп;
- Не използвайте услугата за организиране и извършване на незаконни дейности.

## Забранени са

- Неправомерен достъп до услугата;
- Съобщения, съдържащи обидни и неприлични фрази, расистки или други подобни определения, водещи до тормоз на потребителите на услугата;
- Публикуването на рекламни статии и материали, без одобрение на администратор;
- Изпращането на масови съобщения от типа [**Spam**](https://bg.wikipedia.org/wiki/Спам);
- Регистриране на повече от един профил за едно физическо лице, без разрешение от администратор;
- Публикуване на порнографско съдържание - особено такова включващо малолетни[^1];
- Публикуване на интернет връзки (линкове), статии и снимков материал, съдържащи сцени на детска порнография и насилие[^1];
- Употребата на услугата за организиране и осъществяване на дейности забранени от закона.

!!! info "Информация"

    В случай, че желаете да подадете сигнал за нарушение, моля изпратете имейл или **XMPP** съобщение до администратор. Задължително е сигналът да бъде придружен с доказателство под формата на екранна снимка - [**Screenshot**](https://en.wikipedia.org/wiki/Screenshot), която недвусмислено показва описаното от Вас нарушение.

!!! warning "Внимание"

    Подаването на фалшив сигнал, може да доведе до изтриване на Вашия профил **без** предупреждение!

[^1]: При сигнал за нарушение, придружен с доказателство, профилът разпространяващ съдържанието ще бъде закрит **без** предупреждение!

Препоръчвам Ви, да се запознаете с [политиката за поверителност](https://docs.chatrix.one/поверителност/) на **Chatrix.One**.
