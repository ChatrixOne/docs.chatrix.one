# Условия

<figure markdown>
  ![Правила](resources/img/tos.svg){: width="800" }
  <figcaption>Условия за ползване на <b>Chatrix.One</b></figcaption>
</figure>

Като цяло съм далеч от мисълта да налагам каквито и да било ограничения. Въпреки това практиката е показала, че за да съществува и функционира една общност, е  задължително наличието и спазването на определени правила. **XMPP** услугата предлагана от **Chatrix.One** не представлява изключение. Именно поради тази причина, Ви препоръчвам да се запознаете с правилата, които **всеки** потребител, модератор или администратор е длъжен да спазва.

## Накратко

- Не упражнявайте неправомерен достъп;
- Уважавайте останалите потребители и бъдете толерантни;
- Не използвайте услугата за организиране и извършване на незаконни дейности;
- За лица под 16 годишна възраст, регистрацията трябва да се извърши със съгласието на родител или настойник.

!!! warning "Предупреждение"

    Моля, имайте предвид, че **Chatrix.One** не носи отговорност за действията на регистрираните потребители. Всеки потребител носи пълна отговорност за собствените си действия и поведение, докато използва услугата.

## Забранени са

- Неправомерен достъп до услугата;
- Съобщения, съдържащи обидни и неприлични фрази, расистки или други подобни определения, водещи до тормоз над останалите потребители на услугата;
- Публикуването на рекламни статии и материали, без одобрение на администратор;
- Изпращането на масови съобщения от типа [**Spam**](https://bg.wikipedia.org/wiki/Спам);
- Регистриране на повече от един профил за едно физическо лице, без разрешение от администратор;
- Регистриране на профил, чието име наподобява администраторски профил;
- Публикуване на порнографско съдържание - особено такова включващо малолетни[^1];
- Публикуване на интернет връзки (линкове), статии и снимков материал, съдържащи сцени на детска порнография и насилие[^1];
- Употреба на услугата за организиране и осъществяване на дейности забранени от закона.

[^1]: При сигнал за нарушение, придружен с доказателство, профилът разпространяващ съдържанието ще бъде закрит **без** предупреждение!

## Допълнителни

Профилът Ви ще бъде маркиран за изтриване в случай, че настъпи някое от изброените по-долу събития:

- Само е регистриран и не е използван повече от 7 дни;
- След регистрация не сте отговорили на теста **Bot or Not**;
- Използван е за последно преди повече от 365 дни;
- Получено е предупреждение за нарушение.

!!! info "Информация"

    В случай, че профилът Ви бъде маркиран за изтриване, Вие ще получите системно съобщение, с което да бъдете предупредени за предстоящото събитие. Ще Ви бъде предоставена възможност да предприемете действие, ако желаете изтриването да бъде отменено.

!!! danger "Предупреждение!"

    Действието по автоматично изтриване на профил е **необратимо**! Няма заложен механизъм това да бъде върнато назад. Единственото, което можете да направите, е да създадете нова регистрация и да започнете отначало.

## Подаване на сигнал за нарушение

В случай, че желаете да подадете сигнал за нарушение, моля изпратете имейл или **XMPP** съобщение до администратор. Задължително е сигналът да бъде придружен с доказателство под формата на екранна снимка - [**Screenshot**](https://en.wikipedia.org/wiki/Screenshot), която недвусмислено доказва описаното от Вас нарушение.

!!! warning "Внимание"

    Подаването на фалшив сигнал, може да доведе до изтриване на Вашия профил **без** предупреждение!

## Без гаранция

Услугата се предлага такава каквато е, без отговорност към Вас. Въпреки усилията, които полагам, не мога да дам гаранция за надеждност, достъпност, непрекъснатост или качество. Вие се съгласявате, че поемате изцяло рисковете свързани с използването на услугата!

## Права

Във всеки един момент, притежавате пълното право да се оттеглите ако не сте съгласни с публикуваните условия. За целта е достатъчно да изтриете Вашия профил от **Chatrix.One**. По този начин, използването на услугата ще бъде преустановено от Вас. Премахването на профил, води до автоматично изтриване на свързаните с него данни, съхранявани на сървъра.

!!! info "Информация"

    Изтриването на профил, може да стане през инсталиран от Вас клиент, както и онлайн в раздел [Профил](https://docs.chatrix.one/account/registration/) и по-точно частта [Дерегистрация](https://docs.chatrix.one/account/delete-account/).

## Задължения

Публикуваната информация, може да бъде актуализирана по всяко време. Потребителите се ангажират да следят за настъпили промени. Всеки, който използва **XMPP** услугата, предлагана от **Chatrix.One**, се съгласява с публикуваните условия.

Препоръчвам Ви, да се запознаете с [политиката за поверителност](https://docs.chatrix.one/privacy/) на **Chatrix.One**.
