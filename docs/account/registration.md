# Регистрация

<figure markdown>
  ![Регистрация](../resources/img/registration.jpeg){: width="800" }
  <figcaption>Регистриране на профил в <b>Chatrix.One</b></figcaption>
</figure>

За регистриране на профил в **Chatrix.One** **не** се изискват лични данни. Не е нужно да предоставяте телефонен номер, данни от кредитна карта или адрес. Ако изберете да направите регистрация по имейл, използвайки услуга за временна електронна поща от типа на [**10 Minute mail**](https://10minutemail.com/) или [**Temp Mail**](https://temp-mail.org/), имайте предвид, че не винаги мога да реагирам на момента. Точно поради тази причина, по-практично би било да използвате реален имейл адрес. Той няма да бъде съхраняван в база данни, нито ще бъде използван за рекламни кампании или каквито и да било други цели. **Chatrix.One** **не** продава и **не** предоставя информация на трети лица! Единствено ще получите имейл с парола за потребителското име, което Вие сте избрали.

!!! info "Информация"

    В случай, че избраното от Вас потребителско име е заето, ще получите допълнителни имейли, които да Ви уведомят за това.

След успешно първоначално вписване в системата Ви препоръчвам да смените автоматично генерираната парола с такава по Ваш избор. Моля, бъдете разумни в избора си. Пароли от типа на `123abc`, `1234567890`, `P@ssword123` и подобни, се разбиват за **секунди** и са сигурен начин да се превърнете в жертва на хакери и да изгубите своя профил.

!!! tip "Съвет"

    Създавайте лесни за помнене, но трудни за разбиване пароли.
    Например: `Любима-Фраза-От-Любим-Стих` или `Keep-Expectations-Low`.
    Избягвайте трудни за помнене, но лесни за разбиване пароли!
    Например: `Sq@-!@#!`. Такава парола се разбива за **минути** или **часове**!

За тестване сигурността на Вашата паролата, са налични онлайн инструменти като [**How Secure Is My Password?**](https://www.security.org/how-secure-is-my-password/) и [**Have i been pwned?**](https://haveibeenpwned.com/). Полезни са в случай, че желаете да разберете за колко време може да бъде разбита избраната от вас парола, както и да проверите дали тя вече не е била компрометирана в предишна хакерска атака.

!!! tip "Съвет"

    Избягвайте употребата на една парола за всичко!
    Използвайте софтуер за управление на пароли (**Password Manager**). По този начин, ще можете лесно да генерирате различни пароли за всеки профил или приложение. Най-важното е, че няма да има нужда да ги помните. Бих препоръчал [**Bitwarden**](https://bitwarden.com/).

## Начини за регистриране на профил

- :material-pencil: - Самостоятелно, като попълните онлайн формата за регистрация;
- :material-apps: - През инсталираното от Вас приложение - клиент;
- :material-email-check: - Като изпратите имейл на адреса от полето контакти в най-долната част на този уеб сайт. Контактите са достъпни и в раздела [За Мен](https://docs.chatrix.one/about/#_2). Ако използвате мобилно устройство моля проверете в менюто :material-menu:;
- :material-message-check: - Като изпратите **XMPP** съобщение до администратор. Нужен е активен **XMPP** профил, като сървърът от който изпращате е без значение. За актуален администраторски адрес, моля вижте раздела [За Мен](https://docs.chatrix.one/about/#_2);
- :material-phone-check: - Обаждане по телефона, ако разполагате с телефонен номер за връзка с администратор. Няма да бъде публикуван на уеб сайта;
- :material-eye-check-outline: - Среща очи в очи.

<!-- !!! failure "Важно"

    Към момента регистрацията на профили, чрез формата за регистрация и приложенията, е временно **преустановена**! Това е направено с цел, услугата да бъде предпазена от ботове и недобросъвестни потребители, създаващи множество невалидни спам профили, което влияе негативно на цялостното потребителско изживяване. -->

## Примерни шаблони при регистрация на профил

За да получите регистрация в **Chatrix.One** не е задължително да използването някой от посочените шаблони. Достатъчно е да изпратите запитване в свободен текст до администратор. Важното, е да напишете потребителското име, което бихте искали да използвате и дали желаете да бъдете включени към група от типа **Shared Roster Group**. За Ваше улеснение са налични два шаблона. Един за имейл и един за **XMPP** съобщения.

!!! example "Пример"

    === "Имейл"

        * **До:** admin[@]chatrix.one
        * **Относно:** Регистриране на профил
        * **Съдържание:**

        ```
        Здравейте!

        Бих желал(а) да получа регистрация в Chatrix.One.
        Потребителското име, което искам да използвам е: [pesho@chatrix.one].
        Моля, то да бъда включено в Shared Roster Group: [Име На Групата]

        Благодаря.
        ```

    === "**XMPP** съобщения"

        * **До:** admin[@]chatrix.one
        * **Съобщения:**

        ```
        Здравейте!
        ```

        ```
        Бих желал(а) да регистрирам мой [приятел/познат/роднина/колега] в Chatrix.One.
        Потребителското име, което иска да използва е: [pesho@chatrix.one].
        Моля, то да бъда включено в Shared Roster Group: [Име На Групата]
        ```

        ```
        Благодаря.
        ```

Ако вече имате профил, то следващата стъпка е да инсталирате [необходимия софтуер (клиент)](https://docs.chatrix.one/clients/) за комуникация.
