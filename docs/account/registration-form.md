# Форма за онлайн регистрация

<figure markdown>
   ![Register New Account](../resources/img/register.jpeg){: width="800" }
   <figcaption>Форма за онлайн регистрация в <b>Chatrix.One</b></figcaption>
</figure>

Тази страница Ви позволява да регистрирате самостоятелно **XMPP** акаунт на този сървър. Вашият **JID** (**Jabber ID**) ще бъде във формат `username@chatrix.one`. Моля, прочетете внимателно инструкциите, за да попълните правилно полетата.

<!-- !!! failure "Важно"

    Към момента регистрацията на профили, чрез формата за регистрация и приложенията, е временно **преустановена**! Това е направено с цел, услугата да бъде предпазена от ботове и недобросъвестни потребители, създаващи множество невалидни спам профили, което влияе негативно на цялостното потребителско изживяване. -->

<!-- <a href="javascript:history.go(-1)">Връщане назад</a> -->

## Потребителско име

Потребителското име **JID** (**Jabber ID**) не е чувствително към регистъра. Препоръчително е да използвайте само малки букви. Потребителските имена `TestUser@chatrix.one`, `testUser@chatrix.one`, `TESTuser@chatrix.one` и т.н. ще бъдат тълкувани като: `testuser@chatrix.one`. Не се допуска използването на специалните символи `"` `&` `'` `/` `:` `<` `>` `@` в името на профила. За разделяне на имената, можете да използвате символите: `.` `_` `-`. Например: `test.user@chatrix.one` или `test_user@chatrix.one` и т.н.

## Сървър

Това поле би трябвало да е попълнено автоматично. Проверете дали в него е изписано: `chatrix.one`

## Парола

По подразбиране, сървърът не допуска използване на много слаби пароли от типа `123456`, `abc123` и т.н. Съветвам Ви да използвате софтуер за управление на паролите (**Password Manager**), чрез който да генерирате сложна за разбиване парола.

Не казвайте паролата си на никого, дори на администраторите на този **XMPP** сървър. По-късно ще можете да промените паролата си с помощта на Вашия **XMPP** клиент или от [страницата за смяна на парола](https://chatrix.one/user/change_password/).

!!! tip "Съвет"

     Някои **XMPP** клиенти могат да съхраняват паролата в компютъра, но от съображения за сигурност Ви препоръчвам да правите това само в личния си компютър.

 Запомнете паролата си или я напишете на хартия, поставена на сигурно място. Най-добре използвайте софтуер за управление на паролите. В **XMPP** няма (поне за момента) автоматизиран начин за възстановяване на паролата в случай, че я забравите. Ако това се случи ще се наложи да регистрирате нов профил.

## Проверка на паролата

Тук ще трябва отново да въведете избраната от Вас парола. Задължително е тя да съвпада с въведеното от Вас в полето **Парола**.

## Предизвикателство - **CAPTCHA**

С цел защита от ботове ще се наложи да въведете кодът, генериран под формата на картинка. Ако заданието Ви се стори прекалено сложно, можете да опресните страницата за да генерирате ново предизвикателство.

!!! info "Информация"

    В случай, че не виждате **CAPTCHA** код, е възможно да имате инсталирано разширение в браузъра, което да блокира визуализацията. В такъв случай изключете временно разширението, или използвайте друг уеб браузър.

<!-- ## Регистриране на профил

!!! quote ""

    *Потребителско име:*

!!! quote ""

    *Парола:*

!!! quote ""

    *Повторете паролата:* -->

[Регистриране на профил](https://chatrix.one/user/new/){ .md-button }
