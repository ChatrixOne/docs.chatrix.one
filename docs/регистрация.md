# Регистрация

<figure markdown>
  ![Регистрация](resources/img/registration.jpeg){ width="800" }
  <figcaption>Регистритане на профил в <b>Chatrix.One</b></figcaption>
</figure>

За регистриране на профил в **Chatrix.One** **не** се изискват лични данни. Не е нужно да предоставяте телефонен номер, данни от кредитна карта или адрес. Ако изберете да направите регистрация по имейл, използвайки услуга за временна електронна поща от типа на [**10 Minute mail**](https://10minutemail.com/) или [**Temp Mail**](https://temp-mail.org/), имайте предвид, че не винаги мога да реагирам на момента. Точно поради тази причина, по-разумно би било да използвате реален имейл адрес. Той няма да бъде съхраняван в база данни, нито ще бъде използван за рекламни кампании или каквито и да било други цели. **Chatrix.One** **не** продава и **не** предоставя информация на трети лица! Единствено ще получите имейл с парола за потребителското име, което Вие сте избрали.

!!! info "Информация"

    В случай, че избраното от Вас потребителско име е заето, ще получите допълнителни имейли, които да Ви уведомят за това.

След успешно първоначално вписване в системата Ви препоръчвам да смените автоматично генерираната парола с такава по Ваш избор. Моля, бъдете разумни в избора си. Пароли от типа на `123abc`, `1234567890`, `P@ssword123` и подобни, се разбиват за **секунди** и са сигурен начин да се превърнете в жертва на хакери и да изгубите своя акаунт.

!!! tip "Съвет"

    Създавайте лесни за помнене, но трудни за разбиване пароли.
    Например: `Любима-Фраза-От-Любим-Стих` или `Keep-Expectations-Low`.
    Избягвайте трудни за помнене, но лесни за разбиване пароли!
    Например: `Sq@-!@#!`. Такава парола се разбива за **минути** или **часове**!

За тестване сигурността на Вашата паролата, са налични онлайн инструменти като [**How Secure Is My Password?**](https://www.security.org/how-secure-is-my-password/) и [**Have i been pwned?**](https://haveibeenpwned.com/). Полезни са в случай, че желаете да разберете за колко време може да бъде разбита избраната от вас парола, както и да проверите дали тя вече не е била компрометирана в предишна хакерска атака.

!!! tip "Съвет"

    Избягвайте употребата на една и съща парола за различни акаунти!
    Използвайте софтуер за управление на пароли (Password Manager). По този начин, можете лесно да генерирате различни пароли за всеки акаунт или приложение. Бих препоръчал [**Bitwarden**](https://bitwarden.com/).

## Начини за регистриране на профил

- Самостоятелно, като попълните формата за регистрация;
- През инсталираното от Вас приложение;
- Като изпратите имейл на адреса от полето контакти в най-долната част на този уеб сайт. Контактите са достъпни и в раздела [За Мен](https://docs.chatrix.one/за-мен/#_2). Ако използвате мобилно устройство моля проверете в менюто :material-menu:;
- Като изпратите **XMPP** съобщение до администратор. Нужен е активен **XMPP** профил, като сървърът от който изпращате е без значение. За актуален администраторски адрес, моля вижте раздела [За Мен](https://docs.chatrix.one/за-мен/#_2);
- Обаждане по телефона, ако разполагате с телефонен номер за връзка с администратор. Няма да бъде публикуван на уеб сайта;
- Среща очи в очи.

!!! failure "Важно"

    Към момента регистрирането на профили, чрез формата за регистрация и приложенията, е **преустановено**! Това е направено с цел, услугата да бъде предпазена от ботове и недобросъвестни потребители, създаващи множество невалидни спам профили, което влияе негативно на цялостното потребителско изживяване.

Следващата стъпка е да инсталирате [необходимия софтуер (клиент)](https://docs.chatrix.one/клиенти/) за комуникация.
